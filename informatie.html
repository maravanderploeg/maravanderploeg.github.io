<!DOCTYPE html>

<html>
<head>
<meta http-equiv="Content-Type" content="text/html" charset="UTF-8" />
<link rel="stylesheet" type="text/css" href="style.css" />
<link rel="icon" type="image/png" href="logosite.png"/>
<title>ViTAAL op Leeftijd</title>
</head>

<body>
  <div id="main">
  	<h1>ViTAAL op Leeftijd <img src="logorug.png" alt="RuG logo" width="300px"></h1>
  	<div id="topnav">
    	<a href="index.html">Home</a>
        <a href="informatie.html" class="active">Informatie</a>
        <a href="opgeven.html">Opgeven</a>
        <a href="praatjes.html">Praatjes & Publicaties</a>
        <a href="contact.html">Contact</a>
    </div>
    <div id="contentColumn">
				<br>
        <h3><i>Achtergrond</i></h3>
        <p>Recent onderzoek wijst in de richting van een gunstig effect van het leren van een taal op het verouderingsproces. Dit is natuurlijk fantastisch nieuws maar er is eerst nog meer onderzoek nodig. In dit onderzoek willen we achterhalen hoe senioren het beste een nieuwe taal kunnen leren. Ook willen we er graag achter komen wat de effecten zijn van het leren van een taal op bijvoorbeeld de hersenen en het welzijn. Door deel te nemen aan dit onderzoek krijgt u een unieke kans om een gratis basiscursus Engels te volgen en helpt u ons beter te begrijpen hoe mensen gezond ouder kunnen worden.</p>
				
		<h3><i>Opzet</i></h3>
        <p>In dit onderzoek leert u gedurende 3 maanden Engels. Elke week komt u met een klein groepje bij elkaar voor uitleg van de docent en natuurlijk om Engels te spreken. Deze klassikale lessen duren 2 uur en vinden plaats op de universiteit in het centrum van Groningen. Naast deze lessen studeert u thuis met behulp van online opdrachten. U bent aan deze opdrachten zo'n 45 minuten per dag kwijt. Het leren van een nieuwe taal of het opfrissen van een taal die u vroeger geleerd heeft gebeurt immers niet zomaar.</p>
		<p>Voorafgaand aan de cursus, direct na afloop van de cursus en een half jaar na afloop van de cursus vinden er een aantal extra meetmomenten plaats door middel van vragenlijsten en een aantal kleine taakjes. We zijn hierbij benieuwd naar u als persoon, uw meningen en hoe het gaat met het leren. Verder willen we dan graag een kijkje in uw hersenen nemen, wat we met EEG en fNIRS doen. Dit is niet-invasief: u krijgt alleen een kapje op uw hoofd.</p>
		<p>Wanneer u het volledige onderzoek afrondt, ontvangt u &euro; 70 voor uw deelname. Dit bedrag omvat ook eventuele reiskosten.</p>
		<p>Mocht u ge&#239;nteresseerd zijn dan kunt het <a href="opgeven.html">contactformulier</a> invullen. Wij nemen dan zo spoedig mogelijk contact met u op om te kijken of u deel kunt nemen aan de studie.</p>
				
		<h3><i>Vrijwilligheid van deelname en vertrouwelijkheid van de onderzoeksgegevens</i></h3>
        <p>Uw deelname aan dit onderzoek is vrijwillig. Wanneer u niet langer wilt deelnemen aan dit onderzoek staat het u te allen tijde vrij om, zonder opgaaf van reden, het onderzoek te verlaten of af te breken zonder nadelige gevolgen voor studie of anderszins. Ook is het altijd mogelijk om na afloop van het onderzoek, maar wel binnen 24 uur, te besluiten dat u niet wilt dat uw gegevens worden meegenomen in het onderzoek.</p>
		<p>De resultaten van dit onderzoek worden vertrouwelijk en zo veel mogelijk anoniem behandeld. Uw gegevens zullen alleen door middel van een proefpersoonnummer verwerkt worden. Dit nummer is losgekoppeld van uw persoonlijke gegevens zoals naam en adresgegevens.</p>
		</div>
		
	<div id="footer">Dit onderzoek wordt mede mogelijk gemaakt door de Gratama Stichting</div>
	
	
</body>
</html>